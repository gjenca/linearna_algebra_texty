\documentclass[12pt, a4paper]{article}

% PACKAGES
\usepackage[utf8]{inputenc}
\usepackage[T1]{fontenc}
\usepackage[slovak]{babel}
\usepackage{amsmath, amssymb}
\usepackage{amsthm} % For theorem environments
\usepackage{geometry}
\geometry{a4paper, margin=1in}

% THEOREM ENVIRONMENTS SETUP
% Style for definitions and examples (upright text, bold title)
\theoremstyle{definition} 
\newtheorem{definition}{Definícia}[section]
\newtheorem{example}[definition]{Príklad}

% Style for theorems (italicized text, bold title)
\theoremstyle{plain} 
\newtheorem{theorem}[definition]{Tvrdenie}

% Style for remarks and questions (upright text, italic title)
\theoremstyle{remark} 
\newtheorem*{question}{Otázka}


% DOCUMENT START
\begin{document}

\section{Množiny}

\begin{definition}
Množina je súbor objektov, nazývaných prvkami množiny.
Fakt, že objekt $x$ je prvkom množiny $A$ značíme takto:
$$x \in A$$
Ak objekt $x$ nepatrí do množiny $A$, značíme to takto:
$$x \notin A$$
\end{definition}

Množiny môžu byť konečné alebo nekonečné.
Konečnú množinu môžeme špecifikovať prostým vymenovaním jej prvkov takto:
$$A = \{1, \text{slon}, \{2\}\}$$
Platí $1 \in A$, slon $\in$ $A$. Zrejme $4 \notin A$ mačka $\notin$ $A$.

\begin{question}
Platí $2 \in A$?
Odpoveď: nie.
\end{question}

Ale ak si niekto myslí, že áno, musí si myslieť, že objekt 2 je rovný niektorému z objektov, ktoré patria do množiny $A$. Pravdepodobne si myslí, že
$$2 = \{2\}$$
To však nie je pravda: 2 nie je množina a \{2\} je množina a teda tieto dva objekty nemôžu byť rovné, pretože rovnaké objekty majú rovnaké vlastnosti.
Príkladom nekonečnej množiny je množina všetkých prirodzených čísel
$$\mathbb{N}=\{0,1,2,3,4,...\}$$
Všimnime si, že $0 \in \mathbb{N}$;
je možné, že na iných prednáškach to bude konvencia $0 \notin \mathbb{N}$.
Ďalšie množiny čísel, ktoré poznáte zo strednej školy, sú:
\begin{itemize}
    \item množina všetkých celých čísiel $\mathbb{Z}$
    \item množina všetkých racionálnych čísel $\mathbb{Q}$
    \item množina všetkých reálnych čísel $\mathbb{R}$.
\end{itemize}

\begin{definition}[Prázdna množina]
Prázdna množina je množina, ktorá neobsahuje žiadny objekt. Prázdnu množinu značíme $\emptyset$.
\end{definition}

\begin{definition}[Podmnožina]
Hovoríme, že množina $B$ je podmnožinou množiny $A$, ak pre každý prvok $x$ množiny $B$ platí, že $x \in A$.
Fakt, že $B$ je podmnožinou $A$ značíme
$$B \subseteq A$$
Ak $B$ nie je podmnožinou $A$, značíme $B \not\subseteq A$.
Vzťah $B \subseteq A$ sa volá inklúzia.
\end{definition}

\noindent\textbf{Príklady:}
\begin{itemize}
    \item $A=\{1, \text{slon}, \{2\}\}$, potom
    \item $\{1, \text{slon}\} \subseteq A$
    \item $\{1, \{2\}\} \subseteq A$
    \item $\{1,3\} \not\subseteq A$, lebo $3 \in \{1,3\}$ a zároveň $3 \notin A$
    \item $\{2\} \not\subseteq A$, lebo $2 \in \{2\}$ a zároveň $2 \notin A$
\end{itemize}

\noindent V jazyku formálnej logiky $B \subseteq A$ zapisujeme takto:
$$ (\forall x), x \in B \Rightarrow x \in A $$
\begin{center}
Pre všetky $x$ platí, že ak $x$ patrí do $B$, potom $x$ patrí do $A$.
\end{center}
\noindent Iný spôsob zápisu je tento:
$$ (\forall x \in B), x \in A $$
\begin{center}
Pre všetky $x$ z množiny $B$ platí, že $x$ patrí do $A$. 
\end{center}
Tieto tri symbolické zápisy sú logicky ekvivalentné, teda vyjadrujú rovnaký vzťah medzi množinami $B$ a $A$.

V tejto chvíli je dobré uvedomiť si, že prázdna množina je podmnožinou každej množiny.
Naozaj, ak by pre nejakú množinu $A$ platilo $\emptyset \not\subseteq A$, musel by existovať prvok $x$ množiny $\emptyset$ taký, že $x$ nepatrí do $A$. Inak povedané, malo by platiť $x \in \emptyset$ a zároveň $x \notin A$;
to však nie je možné, pretože $x \in \emptyset$ neplatí pre žiadny objekt $x$.
Pri úvahách o vzťahu "byť podmnožinou" sme vlastne používali toto tvrdenie:

\begin{theorem}
Nech $A, B$ sú množiny.
Potom $B \not\subseteq A$ práve vtedy, keď existuje $x \in B$ také, že $x \notin A$.
\end{theorem}

\noindent V jazyku formálnej logiky:
$$ (\exists x), x \in B \land x \notin A $$
\begin{center}
Existuje také $x$, že $x$ patrí do $B$ a zároveň $x$ nepatrí do $A$.
\end{center}
Kedy sú dve množiny rovné?
Keďže množina je súbor objektov do nej patriacich, dve množiny sú rovné, ak obsahujú rovnaké prvky:
$$A = B \text{ práve vtedy, keď pre všetky objekty } x \text{ platí, že } x \in A \text{ práve vtedy, keď } x \in B.$$
Táto vlastnosť množín sa volá extenzionalita.
Z toho vyplýva nasledujúce tvrdenie:

\begin{theorem}
Nech $A, B$ sú množiny. Potom $A=B$ práve vtedy, keď $A \subseteq B$ a zároveň $B \subseteq A$.
\end{theorem}

Jeden zo spôsobov ako môžeme špecifikovať množinu je vydelenie z nejakej množiny pomocou výroku o prvkoch:
$$ \{x \in A \mid \text{výrok o } x\} $$
\textbf{Príklady:}
\begin{itemize}
    \item $\{x \in \mathbb{R} \mid x \ge 2\} = \langle 2, \infty)$
    \item $\{x \in \mathbb{R} \mid x > 3\} = (3, \infty)$
    \item $\{x \in \mathbb{R} \mid x \ge 4 \text{ a zároveň } x < 100\} = \langle 4, 100)$
    \item $\{x \in \mathbb{R} \mid x \ge 3 \text{ a zároveň } x < 2\} = \emptyset$
    \item $\{x \in \mathbb{R} \mid x^2 = 2\} = \{\sqrt{2}, -\sqrt{2}\}$
    \item $\{x \in \mathbb{N} \mid x^2 = 2\} = \emptyset$
    \item $\{n \in \mathbb{N} \mid (n+1) \text{ je prvočíslo}\} = \{1, 2, 4, 6, ...\}$
\end{itemize}

Podobný (ale významovo odlišný) zápis je
$$ \{ \text{výraz závislý od } x \mid x \in A \} $$
\textbf{Príklady:}
\begin{itemize}
    \item $\{n^2 \mid n \in \mathbb{N}\} = \{0, 1, 4, 9, 16, ...\}$
    \item $\{\sin(x) \mid x \in \mathbb{R}\} = \langle -1, 1 \rangle$
\end{itemize}

\subsection*{Kardinalita množiny}
Počet prvkov konečnej množiny $A$ sa volá kardinalita $A$ a označujeme $|A|$.
\noindent\textbf{Príklady:}
\begin{itemize}
    \item $|\{1,7,8\}|=3$
    \item $|\emptyset|=0$
    \item $|\{\{4'4,2,3\}\}| = 1$
    \item $|\{\emptyset\}|=1$
\end{itemize}

\subsection*{Operácie na množinách}
Ak $A, B$ sú množiny môžeme z nich vytvoriť inú množinu pomocou množinových operácií.
\begin{align*}
    A \cup B &= \{x \mid x \in A \text{ alebo } x \in B\} \quad \text{(zjednotenie množín A, B)} \\
    A \cap B &= \{x \mid x \in A \text{ a zároveň } x \in B\} \quad \text{(prienik množín A, B)} \\
    A \setminus B &= \{x \in A \mid x \notin B\} \quad \text{(rozdiel množín)}
\end{align*}

\noindent\textbf{Príklady:}
\begin{itemize}
    \item $\{1,2,3\} \cup \{2,3,4\} = \{1,2,3,4\}$
    \item $\{1,2,3\} \cap \{2,3,4\} = \{2,3\}$
    \item $\langle 2,4 \rangle \cap \langle 3,5 \rangle = \langle 3,4 \rangle$
    \item $\langle 2,3 \rangle \cap \langle 3,5 \rangle = \emptyset$
    \item $\langle 2,4 \rangle \cup \langle 3,5 \rangle = \langle 2,5 \rangle$
    \item $A \cap A = A \cup A = A$, pre všetky množiny $A$
    \item $\{1,2,3\} \setminus \{2,3,4\} = \{1\}$
    \item $\langle 2,4 \rangle \setminus \langle 3,5 \rangle = \langle 2,3)$
    \item $\mathbb{R} \setminus \mathbb{Q} = \text{iracionálne čísla}$
    \item $A \setminus A = \emptyset$, pre všetky množiny $A$
\end{itemize}

\subsection*{Kartézsky/Priamy súčin množín}
\textbf{Usporiadané dvojice.} Ak $a, b$ sú nejaké objekty, môžeme z nich vytvoriť objekt zvaný usporiadaná dvojica $(a, b)$. Dôležité je, že $(a,b) \neq (b,a)$, ak $a \neq b$.
V dvojici $(a,b)$, $a$ je prvá zložka a $b$ je druhá zložka.

\begin{definition}[Kartézsky súčin]
Nech $A, B$ sú množiny.
Kartézsky súčin $A \times B$ je množina všetkých usporiadaných dvojíc $(a, b)$, kde $a \in A$ a $b \in B$.
Symbolicky: $A \times B = \{(a,b) \mid a \in A, b \in B\}$.
\end{definition}

\noindent\textbf{Príklady:}
\begin{itemize}
    \item $\{1,2\} \times \{3,4\} = \{(1,3), (1,4), (2,3), (2,4)\}$
    \item $\{1\} \times \{\square, \oplus\} = \{(1,\square), (1,\oplus)\}$
    \item $\{3,4\} \times \{1,2\} = \{(3,1), (3,2), (4,1), (4,2)\}$
\end{itemize}
Vidíme, že vo všeobecnosti nie je pravda, že $A \times B = B \times A$.
\begin{question}
Čo je $A \times \emptyset$?
\end{question}
$$ A \times \emptyset = \{(a,b) \mid a \in A, b \in \emptyset\} $$
Taký objekt $b$ neexistuje!
Teda $A \times \emptyset = \emptyset$ pre každú množinu $A$.

Nič nám nebráni vytvoriť kartézsky súčin $A \times A$: ak $A=\{1,2\}$, potom
$$A \times A = \{(1,1), (1,2), (2,1), (2,2)\}$$
Toto sa označuje aj $A^2$ -- druhá kartézska mocnina.
Analogicky ako pojem usporiadanej dvojice môžeme vytvoriť pojem usporiadanej trojice, štvorice, $n$-tice, $n \in \mathbb{N}$.
Pojem kartézskeho súčinu množín môžeme rozšíriť analogicky:
\begin{align*}
    A \times B \times C &= \{(a,b,c) \mid a \in A, b \in B, c \in C\} \\
    A \times B \times C \times D &= \{(a,b,c,d) \mid a \in A, b \in B, c \in C, d \in D\}
\end{align*}
Na tomto predmete nás budú najmä zaujímať tieto množiny:
\begin{itemize}
    \item $\mathbb{R}^1 = \mathbb{R}$
    \item $\mathbb{R}^2 = \mathbb{R} \times \mathbb{R}$
    \item $\mathbb{R}^3 = \mathbb{R} \times \mathbb{R} \times \mathbb{R}$
    \item $\mathbb{R}^n = \underbrace{\mathbb{R} \times \mathbb{R} \times \dots \times \mathbb{R}}_{n\text{-krát}}$ (všetky usporiadané n-tice reálnych čísel)
\end{itemize}
Pr. $(1, \sqrt{2}, -\pi, 17) \in \mathbb{R}^4$.

\section{Zobrazenia}
Zobrazenia poznáte pravdepodobne pod menom "funkcia".
\begin{definition}[Zobrazenie]
Nech $A, B$ sú množiny. Zobrazenie $f$ z $A$ do $B$ je predpis, ktorý každému prvku $A$ priradí nejaký prvok $B$. Zapisujeme $f \colon A \to B$.
$A$ je \textbf{definičný obor}, $B$ je \textbf{koobor}.
\end{definition}

Predpis môže byť daný rôzne.
Napríklad ak $f \colon \mathbb{R} \to \mathbb{R}$ môžeme predpis niekedy poznamenať pomocou vzorca, napr.
$$f(x) = x^2+1$$
Ale $A, B$ vôbec nemusia byť množiny čísel, a predpis nemusí byť vzorec!
\begin{example}
Nech $A = \{\text{Jožko, Miško, Janka}\}$ a $B = \{\text{bageta, guláš, jablko}\}$.
Zobrazenie $f \colon A \to B$ môže byť "najobľúbenejšie jedlo":
\begin{itemize}
    \item $f(\text{Jožko}) = \text{bageta}$
    \item $f(\text{Miško}) = \text{guláš}$
    \item $f(\text{Janka}) = \text{guláš}$
\end{itemize}
\end{example}

\begin{example}
Niekedy $A$ nemá číselnú povahu, $B$ áno.
\begin{itemize}
    \item $A = \text{všetky adresy v meste}$
    \item $B = \mathbb{R}$
\end{itemize}
Zobrazenie $d \colon A \to B$ môže byť \[
d(x) = \text{najkratšia vzdialenosť pri ceste peši medzi adresou $x$ a SvF STU, v minútach}.\]
Napríklad: $d(\text{moje bydlisko}) = 80$, $d(\text{Bernolákova 1})=8$.
\end{example}

\end{document}
% DOCUMENT END
