\section{Základy maticového počtu}

Pripomenutie: matica A typu $m \times n$ je obdĺžniková tabuľka s m riadkami a n stĺpcami; inak povedané: šírka je n a výška je m:

\begin{center}
\begin{tabular}{ccc}
 & \hspace{-2em} $n$ stĺpcov \\
 & \hspace{-2em} $\longleftarrow \dots \longrightarrow$ \\
\parbox{6em}{\centering $\big\uparrow$\\$m$ riadkov \\$\big\downarrow$}&
  $\begin{pmatrix}
    a_{11} & a_{12} & \dots & a_{1n} \\
    a_{21} & a_{22} & \dots & a_{2n} \\
    \vdots & \vdots & \ddots & \vdots \\
    a_{m1} & a_{m2} & \dots & a_{mn}
  \end{pmatrix}$ 
\end{tabular}
\end{center}
\vspace{1em}

Pozície v matici typu $m \times n$ sú usporiadané dvojice kladných prirodzených čísel $(i, j)$, kde $1 \le i \le m$, $1 \le j \le n$. Inými slovami, pozície v matici sú $\{1, \dots, m\} \times \{1, \dots, n\}$.

Číslo v matici na pozícii $(i, j)$ referencujeme pomocou dvojitého indexu, napr. $a_{ij}$, $b_{ij}$.

Množina všetkých (reálnych) matíc typu $m \times n$ sa značí $\mathbb{R}^{m \times n}$. Podľa pravidla, "vektory sú stĺpce" stotožňujeme $\mathbb{R}^n = \mathbb{R}^{n \times 1}$.
... je to isté ako ...

\subsection{Zápis matice pomocou predpisu}
Zápis matice pomocou predpisu je tvaru
% Annotations from page 2
\begin{center}
$A_{m \times n} = (\underbrace{\dots}_{\text{\parbox{8em}{\centering predpis pre prvok na pozícii
$i,j$}}})_{\underbrace{m \times n}_{\text{\parbox{6em}{\centering dve prirodzené čísla}}}}$
\end{center}
Predpis je obvykle výraz závislý na $i, j$.

\begin{example}
$(i+j)_{2 \times 3} = \begin{pmatrix} 2 & 3 & 4 \\ 3 & 4 & 5 \end{pmatrix}$
\end{example}

\begin{example}
$(i \cdot j)_{2 \times 3} = \begin{pmatrix} 1 & 2 & 3 \\ 2 & 4 & 6 \end{pmatrix}$
\end{example}

Tento zápis budeme používať mnoho razy na vyjadrenie maticových operácií.

\subsection{Riadky a stĺpce matice}
Nech

\[
A = (a_{ij})_{m \times n}
\]

Týmto zápisom špecifikujeme typ matice $A$ ako $m\times n$ ale aj to, že jej prvky označujeme $a_{ij}$.

$i$-ty riadok matice $A$ je
\[
r_i(A) = \begin{pmatrix} 
a_{i1} & a_{i2} & \dots & a_{in} 
\end{pmatrix}
\]

$j$-ty stĺpec matice $A$ je

\[s_j(A) = \begin{pmatrix} a_{1j} \\ a_{2j} \\ \vdots \\ a_{mj} \end{pmatrix}\]

\subsection{Pár druhov matíc}
\subsubsection{Štvorcové matice} 
sú matice typu $n \times n$. Ak $A = (a_{ij})_{n \times n}$ je štvorcová matica, potom (hlavná) diagonála matice je tvorená prvkami $(a_{11}, a_{22}, \dots, a_{nn})$.
% Image from page 4
\[ \begin{pmatrix} a_{11} & a_{12} & \dots & a_{1n} \\ a_{21} & a_{22} & \dots & a_{2n} \\ \vdots & \vdots & \ddots & \vdots \\ a_{n1} & a_{n2} & \dots & a_{nn} \end{pmatrix} \]

\subsubsection{Diagonálna matica} je štvorcová matica, ktorá má všetky prvky okrem diagonálnych rovné 0.
\[ \begin{pmatrix} a_{11} & 0 & \dots & 0 \\ 0 & a_{22} & \dots & 0 \\ \vdots & \vdots & \ddots & \vdots \\ 0 & 0 & \dots & a_{nn} \end{pmatrix} \]

\subsubsection{Nulová matica} je matica, ktorá má všetky prvky rovné 0. Značíme ju 0. Nemusí byť nutne štvorcová.

\subsubsection{Jednotková matica} je diagonálna matica, ktorá má na diagonále všade 1:
\[ \begin{pmatrix} 1 & 0 & 0 & \dots & 0 \\ 0 & 1 & 0 & \dots & 0 \\ 0 & 0 & 1 & \dots & 0 \\ \vdots & \vdots & \vdots & \ddots & \vdots \\ 0 & 0 & 0 & \dots & 1 \end{pmatrix} \]
Jednotkovú maticu typu $n \times n$ značíme $I_n$. Ak $n$ je nešpecifikované, značíme $I$.

\subsection{Operácie s maticami}

S maticami môžeme robiť to isté ako s vektormi: môžeme ich sčítať a násobiť
skalárom. Avšak na rozdiel od vektorov môžeme matice medzi sebou násobiť.

\subsubsection{Súčet matíc}
Nech $A = (a_{ij})_{m \times n}$
$B = (b_{ij})_{m \times n}$
sú dve matice rovnakého typu $m \times n$. Potom súčet matíc A, B je matica
\[ A + B = (a_{ij} + b_{ij})_{m \times n} \]

\begin{example}
$A = \begin{pmatrix} 1 & 2 & \sqrt{2} \\ -1 & 0 & 3 \end{pmatrix}$ $B = \begin{pmatrix} \frac{1}{2} & -1 & 0 \\ 0 & 0 & 4 \end{pmatrix}$
\[ A + B = \begin{pmatrix} \frac{3}{2} & 1 & \sqrt{2} \\ -1 & 0 & 7 \end{pmatrix} \]
\end{example}
Sčítať môžeme iba dvojice matíc rovnakého typu.

\subsubsection{Násobenie matice skalárom}
Nech $A = (a_{ij})_{m \times n}$, $c \in \mathbb{R}$. Potom
\[ c A = (c \cdot a_{ij})_{m \times n} \quad (\text{bodka sa nepíše vždy}) \]
\begin{example}
\[ -2 \begin{pmatrix} 1 & 2 & 3 \\ 0 & 1 & -7 \end{pmatrix} = \begin{pmatrix} -2 & -4 & -6 \\ 0 & -2 & 14 \end{pmatrix} \]
\end{example}

\subsection{Vlastnosti súčtu matíc a násobenia matice skalárom}
Zrejme doteraz zavedené operácie na maticiach manipulujú s maticami ako s vektormi $\mathbb{R}^{m \cdot n}$. V tomto zmysle nie sú pre nás ničím novým.
Samozrejme, platia pre sčítanie a násobenie skalárom rovnaké pravidlá ako pre vektory.

Pre každú trojicu matíc $A, B, C$ rovnakého typu a každú dvojicu $a, b \in \mathbb{R}$ platí
\begin{itemize}
    \item $A + B = B + A$ (komutativita +)
    \item $(A + B) + C = A + (B + C)$ (asociativita +)
    \item $A + O = O + A = A$ \quad (nulová matica, jej typ je nutne rovnaký ako typ A; O je neutrálna vzhľadom na +)
    \item $1A = A$
    \item $(ab)A = a(bA)$
    \item $(a+b)A = aA + bA$
    \item $a(A+B) = aA + aB$
\end{itemize}

\subsubsection{Transpozícia matice}
Nech $A = (a_{ij})_{m \times n}$. Potom A transponovaná (alebo transpozícia A) je matica
\[ A^T = (a_{ji})_{n \times m} \]
\begin{example}
\[ \begin{pmatrix} 1 & 2 & 4 \\ -1 & 0 & 3 \end{pmatrix}^T = \begin{pmatrix} 1 & -1 \\ 2 & 0 \\ 4 & 3 \end{pmatrix} \]
\end{example}

Pre každú dvojicu matíc A, B rovnakého typu a $c \in \mathbb{R}$ platí
\begin{itemize}
    \item $(A^T)^T = A$
    \item $(A + B)^T = A^T + B^T$
    \item $(cA)^T = c(A^T)$
\end{itemize}

\textbf{Symetrická matica} je taká matica, že
\[ A = A^T \]
Každá symetrická matica je štvorcová (prečo?). \\
\begin{example}
\[ \begin{pmatrix} 1 & 0 & 7 \\ 0 & 4 & 2 \\ 7 & 2 & 1 \end{pmatrix}\]
\end{example} 
je symetrická matica .
Je zrejmé, že každá diagonálna matica je symetrická.

\subsection{Súčin matíc}
Teraz ideme definovať súčin matíc; najskôr to urobíme pre špeciálny prípad matíc $1 \times n$ a $n \times 1$.
To nám umožní definovať všeobecný súčin matíc.

\subsubsection{Súčin riadku a stĺpca}
Uvažujme teraz dve matice, jedna typu $1 \times n$ (riadok) a druhá typu $n \times 1$ (stĺpec). Ich súčin je skalár daný
\[ \begin{pmatrix} y_1 & \dots & y_n \end{pmatrix} \begin{pmatrix} x_1 \\ \vdots \\ x_n \end{pmatrix} = y_1 x_1 + \dots + y_n x_n = \sum_{i=1}^n y_i x_i \]
\begin{example}
\[ \begin{pmatrix} 1 & -1 & 0 \end{pmatrix} \begin{pmatrix} 2 \\ 4 \\ 3 \end{pmatrix} = 1 \cdot 2 + (-1) \cdot 4 + 0 \cdot 3 = 2 - 4 + 0 = -2 \]
\end{example}

\subsubsection{Súčin matíc (všeobecne)}
Nech A je typu $m \times n$, B je typu $n \times k$. (počet stĺpcov A = počet riadkov B) \\
Potom súčin matíc A a B je matica $C$ typu $m \times k$ (počet riadkov A, počet stĺpcov B) \\
Prvok $C_{ij}$ matice $C$ na pozícii $(i, j)$ je daný ako súčin $i$-teho riadku A a $j$-teho stĺpca B:
\[ C_{ij} = r_i(A) \cdot s_j(B) \]

\begin{example}
\[ \underbrace{\begin{pmatrix} \dots \end{pmatrix}}_{\text{typ } 3 \times 2} \underbrace{\begin{pmatrix} \dots \end{pmatrix}}_{\text{typ } 2 \times 4} = \underbrace{\begin{pmatrix} \dots \end{pmatrix}}_{\text{typ } 3 \times 4} \]
\end{example}
Prechádzame postupne cez všetky usporiadané dvojice (riadok ľavej, stĺpec pravej). Pre každú dvojicu vyrobíme ich súčin a umiestnime to číslo do výslednej matice na pozíciu $(i, j)$.

\subsection*{Vlastnosti násobenia matíc}
\begin{itemize}
    \item $A(BC) = (AB)C$ (asociativita) \\
    Dôkaz nie je zrejmý, ale priamy dôkaz je prácny a neposkytne generický vhľad do veci, preto ho neurobíme.
    
    \item $A(B + C) = AB + AC$ (distributivita zľava)
    \item $(A + B) C = AC + BC$ (sprava)
    \item $(AB)^T = B^T A^T$
    \item $a(AB) = (aA) B = A (aB)$ (kompatibilita násobenia matice skalárom a násobenia
    matíc)
    \item Ak A je matica typu $m \times n$ potom 
    \[
    I_m A = A \quad A I_n = A
    \]
    kde $I_m$, $I_n$ sú jednotkové matice typu $m \times m$ resp. $n \times n$
    \item Čo sa týka násobenia nulovou maticou,
    \[
    0A = 0\quad A0 = 0
    \]
    kde $0$ označuje nulové matice správneho typu.
\end{itemize}

\textbf{POZOR!} Operácia násobenia matíc \textbf{nie je komutatívna!} \\
Vôbec nie je pravda, že pre matice platí $AB = BA$.
V prvom rade, ak existuje $AB$, musí byť počet stĺpcov A rovný počtu riadkov B.

A je typu $m \times n$, B je typu $n \times k$.
Aby súčin $BA$ vôbec existoval, musí byť $k = m$, ale to nie je vo všeobecnosti pravda.

Ale čo ak sú $A,B$ štvorcové matice rovnakého typu? Potom $AB$ aj $BA$ existujú a majú aj rovnaký typ.
Skúsme:
\[ \begin{pmatrix} 1 & 1 \\ 0 & 1 \end{pmatrix} \begin{pmatrix} 0 & 1 \\ 1 & 0 \end{pmatrix} = \begin{pmatrix} 1 & 1 \\ 1 & 0 \end{pmatrix} \]
\[ \begin{pmatrix} 0 & 1 \\ 1 & 0 \end{pmatrix} \begin{pmatrix} 1 & 1 \\ 0 & 1 \end{pmatrix} = \begin{pmatrix} 0 & 1 \\ 1 & 1 \end{pmatrix} \]
Teda vidíme, že $AB\neq BA$
Nič menej, pre niektoré dvojice matíc platí $AB = BA$, napríklad $A O = O A = O$.
Prirodzená otázka, pre ktoré dvojice štvorcových matíc rovnakého typu platí $AB = BA$
je dôležitá, ale nemá jednoduchú odpoveď.

